Όπως είπε και ο Αλέξης, χαίρομαι που επιτέλους αρχίσανε να πέφτουν απόψεις. Δεν ξέρω αν δεν το καταλάβανε κάποιοι, αλλά λίγο ή πολύ αυτή τη στιγμή [b][u]η ομάδα είναι υπό διάλυση[/u][/b]. Πείτε με σκληρό, πείτε με υπερβολικό, αλλά είναι η πικρή αλήθεια. Μπορεί [u]υπογείως[/u] να δουλεύονται 100 project, αλλά [u]φανερά[/u] δεν κουνιέται φύλλο. Ευτυχώς που βρέθηκε ένας Αλέξης, να βγει και να μας ταρακουνήσει και τον ευχαριστώ πάρα πολύ γι' αυτό. Είχε το θάρρος να βγει και να τα πει χύμα.

Ειπώθηκαν λοιπόν σήμερα αρκετές απόψεις. Παραθέτω κι εγώ τις προσωπικές μου τοποθετήσεις επί των θεμάτων:
[quote="lexalkon "]
Δεν είμαι κατά των πολλών ίδιων ελληνικών releases καθώς ο άτυπος ανταγωνισμός-συναγωνισμός προωθεί τελικά την ποιότητα. [/quote]

Συμφωνώ κι εγώ μαζί με τον Αλέξη, μπορούμε ακόμα να συνεργαστούμε μαζί με κάποια groups, αυτοί να βάλουνε την όρεξη και το χρόνο τους, εμείς την εμπειρία και τις γνώσεις, ώστε να βγει ένα πολύ καλό αποτέλεσμα. Ακόμη, μπορούν αυτοί να παίξουν το ρόλο των spped-subbers κι εμείς το ρόλο των quality-subbers. Μπορούμε να κερδίσουμε από αυτούς, αλλά μόνο αν πραγματικά δράσουμε σωστά και [u]δεν τους αγνοήσουμε[/u].

[quote="rezeero"]Nα "κλείσει" για το διάστημα (τουλάχιστον) της ανασυγκρότησης ο κύκλος της ομάδας και χωρίς εξαιρέσεις. Γιατί είναι απλό: αν δέχεσαι να βοηθήσεις κάθε τρεις και λίγο τον καθένα που θέλει να βγάλει μόνος του κάτι ή την κάθε καινούρια ομάδα που ξεκινάει τώρα, πότε θα προλάβεις να ασχοληθείς με τα δικά σου?!! [/quote]

Διαφωνώ με το "κλείσμο" της ομάδας, για τον εξής απλό λόγο : κάθε ομάδα που πιάνει ένα project είναι υπόλογη για το project αυτό και ως επί τω πλείστω δεν επηρεάζει τις υπόλοιπες. Ποιος φταίει που δε βγαίνουν release στο Naruto; Η ομάδα του GTO; Ή η ομάδα του Karas;
Ας ξεκινήσουν όσα καινούρια project θέλουν, με τη βασική προϋπόθεση όμως, να υπάρχει ικανός αριθμός ατόμων που θα ασχοληθούν με αυτό, [u]χωρίς να επηρεάζονται οι υπόλοιπες ομάδες[/u]. Με αυτό τον τρόπο, και release θα μπορούν να βγαίνουν και σωστή δουλειά να γίνεται. 

[quote="rezeero"]Να κλειδωθούν επιτέλους αυτά τα threads με τις προτάσεις για νέα projects! Και να κρυφτούν να μην τα βρίσκει κανείς να ησυχάσουμε. [/quote]

Μα καλή μου Αντριάνα (με ένα ή δύο ν, δε θυμάμαι :p), δεν έχει μείνει και κανένα ξεκλείδωτο! Σκέψου το από τη μεριά ενός νέου μέλους :

Μπαίνεις σε ένα site που δεν έχεις ξαναδεί και δεν ξέρεις από ανιμε. Βλέπεις κάποια σκόρπια release από τον καιρό του Νώε και λες, "δεν προτείνω να πιάσουμε την τάδε σειρά που μου έδειξε το φιλαράκι μου που είναι πιο ψαγμένο να βγει κανα release;", 
Ανοίγεις λοιπόν ένα thread του τύπου, "Παιδιά, να πιάσουμε το X anime που είναι μαμάτο;". 
Απάντηση, "Δε δεχόμαστε καινούρια project, το παρόν κλειδώνεται." Και λέει ο νέος "Αντε μαμηθείτε κι εσείς ψωνάρες, βγάζετε ένα release το χρόνο και το παίζετε ιστορία.". Κάτι αντίστοιχο βέβαια γίνεται και στην περίπτωση που βγαίνει κάποιος επίσης νέος και ρωτάει "Παιδιά με τα Naruto/Bleach/DBGT τι γίνεται;".

Μήπως να τους φερθούμε κάπως καλύτερα; Ακόμα και να τους πεις ότι "δυστυχώς παιδιά δεν προλαβαίνουμε να πιάσουμε κάποιο καινούριο project, ίσως στο μέλλον :p", [u]χωρίς να κλειδωθεί το thread[/u], είναι προτιμότερο και πιο ικανοποιητικό σαν απάντηση. Δείχνεις ενδιαφέρον, τον απορρίπτεις ευγενικά, και του αφήνεις κι ένα παραθυράκι να'χει να χαίρεται. Μαρκετίστικη προσέγγιση βέβαια, αλλά κάτι ξέρουν και αυτοί.

[quote="rezeero"]Θα ήθελα να δω ολοκληρωμένα το Karas και το Black Lagoon, για το "κρίμα" των 3 επεισοδίων που απομένουν (θα ήθελα να δω και ένα re-encode στα παλιά, αλλά anywayz). [/quote]

Για το Black Lagoon έχει γίνει επικοινωνία με τον υπεύθυνο (thoukis), και τηλεφωνική αλλά και από κοντά, τα επεισόδια έχουν μεταφραστεί, διορθωθεί και απομένει το τελικό encoding το οποίο θα γίνει είτε από τον Λευτέρη, είτε από μένα. Επομένως θεωρείται τελειωμένο το project.
Για το Karas, οι μεταφράσεις, scripts και διορθώσεις των τελευταίων επεισοδίων κατοικούσαν στο σκληρό δίσκο του Θωμά, ο οποίος μας χαιρέτησε χρόνους εξαιτίας βλάβης. Κοινώς δεν υπάρχουν. Άρα ότι είναι να γίνει, θα γίνει από την αρχή, με εξαίρεση το logo που διασώθηκε της καταστροφής στο σκληρό δίσκο του Σωτήρη. Υπήρξε η σκέψη και η διάθεση να ξαναγίνουν από την αρχή [u]όλα[/u] τα επεισόδια. Πρόθυμοι οι Σωτήρης και εγώ. Μεταφράσεις για τα πρώτα έχουμε έτοιμες. Καραόκε το ίδιο. Μας λείπουν ουσιαστικά οι μεταφράσεις των τελευταίων, και ίσως κάποιο δύσκολο typesetting. Οπότε ρωτάμε, [b][u]μετάφραση κανείς για 3 επεισόδια Karas[/u][/b];

[quote="rezeero"]Να ανασυνταχθεί και να διαλέξει η ομάδα ένα εκ των Naruto και Bleach, για τον απλούστατο λόγο ότι είναι κράχτες και πολύ δημοφιλή και γιατί δε θέλω να ακουστώ σκύλα αν προτείνω να γίνουν drop και τα 2 τώρα. Ας γίνει μια προσπάθεια... [/quote]

Για το Bleach δεν είμαι ο υπεύθυνος να μιλήσω, αν και ακούστηκαν φήμες για αναδιοργάνωση νέας ομάδας με μίξη νέων και παλιών μελών. Ας βγει να μιλήσει κάποιος πιο σχετικός.
Για το Naruto, θα μιλήσω συμπληρώνοντας τον Αλέκο. Βασικός encoder-typesetter-karaoker (Παναγιώτης-Gkatzos) έφυγε πέρσι για στρατό. Βοηθητικός encoder (Γιώργος-gpower2), έφυγε περσι για στρατό. Μεταφραστές εδώ κι εκεί, με εξαίρεση τον Γιώργο (gpanos) που δήλωνε παρόν. Δεδομένων των raw και των ιδιαίτερων εφέ που απαιτεί η συγκεκριμένη σειρά, [u]αναγκαστικά έμεινε στον πάγο[/u]. Τώρα και ο βασικός και ο βοηθητικός απολύθηκαν/απολύονται. Θα συνεχιστεί η σειρά; Ζητούμε διορία χοντρικά ενός μήνα για να οργανωθούμε και μετά συζητάμε.

[quote="darkphoenix"]Ο συντονιστης του εκαστοτε προτζεκτ να να πιεζει τα υπολοιπα μελη της ομαδας.[/quote]

Καθαρά λάθος αντιμετώπιση. Κανένας δεν πρέπει να πιέζει κανέναν. Το κάνουμε από hobby. Από αγάπη. Από βίτσιο. Όπως θέλεις πες το, αλλά [u]δεν το κάνουμε από αγγαρεία ούτε από υποχρέωση[/u]. Υπάρχουν σπουδές, δουλειές, γκόμενες/γκόμενοι, οικογενειακά, χίλια δυο. Fair; Fair σου λέω. Γιατί να μην έχεις το θάρρος σαν μέλος να βγεις στο συντονιστή και να πεις, "αδερφέ, δεν μπορώ να συνεχίσω, βρες αντικαταστάτη."; Και γιατί με τη σειρά του ο συντονιστής δε βγαίνει να πει "φίλε μου, εφόσον δεν μπορείς να ανταποκριθείς, θα δώσω το επεισόδιο αυτό σε άλλον, όταν μπορέσεις ξανά θα κάνεις άλλο επεισόδιο"; Κοινώς, θα πρέπει να σταματήσουμε να παρεξηγούμε ο ένας τον άλλο [u]για μικρές ανοησίες[/u]. Καλώς ή κακώς, ουδείς αναντικατάστατος. Αυτό ισχύει και στη ζωή, αλλά και εδώ. Ας το καταλάβουμε επιτέλους και ας σταματήσουμε τις γκρίνιες και τους καυγάδες.

[quote="sugata"]κανένα δε θα ανακοινώνεται και θα σηκωνονται επεισόδια του στον τράκερ, αν δεν είναι ήδη έτοιμος ένας μεγάλος αριθμός επεισοδίων (και όχι, 7-10 επεισόδια για σειρά 50 και 60 επεισοδίων δεν είναι μεγάλος αριθμός, φράουλες είναι)
Έχω την άποψη ότι ακόμη κι αυτό το όριο που λέτε να μπει, δε θα βοηθήσει δραστικά στο να μην ξεκινήσει κάποια σειρά (και με αυτό εννοώ τα 1 και 2), και μετά να κολήσει επ' αόριστον. [/quote]

Έτσι όπως το προτείνεις, θα διαφωνήσω, μερικώς. Με τι θα συμφωνούσα;
Να μην ανακοινώνονται στο site project που δεν έχουν δουλευτεί σε όλα τα στάδια. Να το πω πιο αναλυτικά:
Κάθε project έχει τις δικές του ιδιαιτερότητες. Άλλο θέλει καραόκε. Άλλο δε θέλει. Άλλο έχει πιο δύσκολη μετάφραση, άλλο δεν έχει. Άλλο έχει δύσκολες επιγραφές και typesetting, άλλο δεν έχει τίποτα. Άλλο πάλι θέλει πολύ φιλτράρισμα γιατί δεν υπάρχουν καλά raw, άλλο δε θέλει καθόλου (αν και ουτοπικό :p). 
Ας πάρω για παράδειγμα το Claymore για να εξηγήσω αυτό που θέλω. Αρχικά βρήκαμε (ο Βασίλης δηλαδή) τα raw. Μετά βγάλαμε τη φόρμουλα για το script. Φιλτράρισμα εικόνας και τα ρέστα. Έγινε το καραόκε. Τι έμεινε σα δουλειά για κάθε επεισόδιο μετά; Μετάφραση και timing. Κοινώς δε χρειαζόταν να έχουμε 10 επεισόδια έτοιμα. 1 την εβδομάδα το βγάζαμε χαλαρά με μόνες δουλειές μετάφραση και timing.
Ελπίζω να καταλάβατε τι εννοώ. Κάθε ομάδα έχει ιδιαιτερότητες, δεν μπορούμε να θέτουμε τους ίδιους περιορισμούς, με εξαίρεση ίσως τους χρονικούς, σε όλους.

[quote="rezeero"]
[quote="gpanos "]Τις προτάσεις μου τις έχω αναπτύξει αρκετές φορές στους περισσότερους από εδώ. Οπότε είναι άτοπο να πω την γνώμη μου ξανά.[/quote]

μα γι αυτό το λόγο ακριβώς δημιουργήθηκε το παρόν θέμα, ώστε όσοι δεν ήταν μπροστά να ενημερωθούν για τις απόψεις όλων[/quote]

Γιώργο, εδώ έχει δίκιο η Αντριάνα. Μπορεί να είπαμε πολλά, αλλά αν δεν ειπωθούν και εδώ, θα πάνε χαμένα.

[quote="lexalkon"]Όποιοι θέλουν να ασχοληθούν με κάποια ήδη ολοκληρωμένη σειρά να δηλώσουν την πρόθεση στο κρυφό. Να σχηματίσουν ομάδα η οποία θα είναι ευέλικτη και δε θα κολλάει σε θέματα εγωισμού κλπ, δηλαδή όπως ανέφερα παραπάνω κι εγώ και άλλα μέλη, ο συντονιστής να έχει τη ελευθερία να θέτει χρονικά όρια και να αφήνει τα μέλη να αποφασίσουν αν μπορούν σύμφωνα με τις υποχρεώσεις τους να αναλάβουν μια δουλειά ή οχι ώστε να αναζητήσει κάποιον άλλο. Έπειτα ετοιμάζει έναν ικανό αριθμό επεισοδίων αν είναι δυνατόν όλα και αποφασίζει μετά με ποια συχνότητα θα τα προσφέρει στο κοινό. [/quote]

Συμφωνώ και επαυξάνω. Υπάρχουν πάμπολλα "κρυφά" project, τα οποία ναι μεν δεν ενοχλούν, καθώς δεν δημιουργούν προσδοκίες, αλλά από την άλλη πάνε χαμένοι κόποι πολλών ατόμων, επειδή κολλάνε σε λεπτομέρειες τις περισσότερες φορές. Δεν κρύβω ότι κι εγώ έχω ενα κρυφό στην άκρη, που δεν είναι άλλο από το SpeedGrapher, απλά δεν το ανακοίνωσα διότι δεν το έχω αρχίσει καν λόγω στρατού. DVD υπάρχουν αγορασμένα, καθώς και άτομα για την ομάδα. Να αναφέρω μερικά από τα "κρυφά" που ακούστηκαν, δουλεύτηκαν, αλλά κόλλησαν; Tsukihime, Lain, Now here and Then είναι μερικά που μου έρχονται στο μυαλό. Αν όμως είχαν ανακοινωθεί, μπορεί να είχαν καλύτερη μοίρα, καθώς θα βρισκόταν άτομα πρόθυμα να βοηθήσουν.

[quote="lexalkon"]Τώρα όποιος θέλει να πάει κάπου αλλού η πόρτα είναι ανοιχτή και τα σκυλιά δεμένα. Κανένας δεν είναι υποχρεωμένος να μείνει αν δεν το θέλει. Προσωπικά δε θα χαριστώ σε άλλη ομάδα αν δε μου διασφαλίσει τη μέγιστη δυνατή ποιότητα για τα δικά μας δεδομένα. Κι αυτή τη στιγμή κανείς άλλος δεν μπορεί να τη δώσει. [/quote]

Επίσης συμφωνώ κι επαυξάνω. Δεν υπάρχει λόγος να απορροφούμε όλους τους εν δυνάμει fansubbers της ελληνικής επικράτειας. Καλύτερα να σχηματιστούν νέα groups για ανταγωνισμό και για τους άλλους λόγους που αναφέρθηκαν παραπάνω. Βέβαια, αυτό δε σημαίνει ότι αποθαρρύνουμε και όποιον νέο μας χτυπάει την πόρτα (βλέπε επίσης παραπάνω).

[quote="lexalkon"]Μιας και ο Left64Vegeta αντιμετωπίζει προσωρινά προβλήματα ας το δηλώσουν εδώ ή να μου στείλουν pm και θα ενημερώσω τον Left64Vegeta στην πρώτη ευκαιρία. [/quote]

Ο Λευτέρης από βδομάδα θα έχει και πάλι PC, οπότε δεν υπάρχει πρόβλημα. Στο ενδιάμεσο βολεύεται με νετ καφε. Κοινώς ενημερώνεται.

[quote="gpanos"]Κι όπως είπε ο Θωμάς - που κάποτε τον ζητωκραυγάζατε και τώρα τον θάβετε- τη μέρα που τον γνώρισα (στο meeting του Φλεβάρη 2007) ο στόχος της AC είναι να δώσει στο ελληνικό κοινό το ερέθισμα να γνωρίσει τα anime.[/quote]

Υπερβολική η τοποθέτησή σου. Κανείς δεν "ζητωκραύγαζε" τότε και κανείς δε "θάβει" τώρα, ή τουλάχιστον με τον τρόπο που το θέτεις. Ο Θωμάς είχε τα καλά και τα κακά του, όπως όλοι μας εδώ και παντού. Καλώς ή κακώς, την κοπάνησε, χωρίς καμιά ενημέρωση και χωρίς καμιά επικοινωνία. Αυτά που αντιπροσώπευε, χάθηκαν μαζί του; Καλή ερώτηση, νέο θέμα για συζήτηση, ίσως όμως όχι επι της παρούσης, δεδομένης της κατάστασης που επικρατεί.

[quote="rezeero"](ή απλώς να βάλουμε τον κ*λο μας κάτω να κάνουμε και κανένα fansub μερικοί από μας)[/quote]

Δεδομένης πάλι της επικραττούσης κατάστασης, αν και διαφωνώ με το στυλ μαστίγιο, κάτσε και βγάλε [u]ΤΩΡΑ[/u] release, ίσως είναι το μόνο πράμα που μας σώζει.

Να συνοψίσω κλείνοντας αυτό το ποστ. Αυτή τη στιγμή, έχουμε πάρει την κάτω βόλτα. Πιστεύω ότι είμαστε μια στροφή πριν τη διάλυση. Επίσης πιστεύω ότι με τις κατάλληλες ενέργειες μπορούμε τελικά να πάρουμε αυτή τη στροφή και να "το σώσουμε". Η ευθύνη είναι αποκλειστικά δικιά μας. 
Ας κλείσουμε τις τρύπες.
Ας οργανώσουμε τα καινούρια project.
Ας αρχίσουμε τα release.

Θα επανέλθω σε λίγες μέρες με καινούρια Thread με ζητήματα όχι τόσο επείγοντα, γιαυτό προς το παρόν, ας λύσουμε τα τρέχοντα.

Πραγματικά ευχαριστώ όσους και όσες κάθισαν και διάβασαν μέχρι το τέλος αυτό το ποστ. Ελπίζω και εύχομαι να βγάλουμε μιαν άκρη.